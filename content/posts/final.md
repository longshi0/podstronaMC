+++
title = 'Finał I edycji Programu oraz Debata dla Młodzieży'
date = 2019-04-29T14:56:50+02:00
draft = false
tags = ["finał MC"]
description = "Zaproszenie na finał I edycji MC"
+++

Fundacja „ABCXXI – Cała Polska czyta dzieciom” przy wsparciu Google.org
zaprasza młodzież i nauczycieli na debatę MĄDRZY CYFROWI, podczas której
porozmawiamy o wartościach moralnych, takich jak: szacunek, uczciwość, odwaga,
odpowiedzialność, mądrość, a także o tym, jak kierować się nimi online i
offline oraz o tym, jak zmieniać świat na lepsze realizując projekty społeczne
z wykorzystaniem nowych technologii.

Debatę MC poprowadzą Anna Dziewit-Meller i Marcin Meller, a udział w niej
wezmą:

– Katarzyna Ryrych i Paweł Beręsewicz – autorzy opowiadań w tomach „Gorzka
  czekolada i inne opowiadania o ważnych sprawach” oraz „Gorzka czekolada -
  nowe opowiadania o ważnych sprawach”, a także wielu innych znakomitych
  książek dla dzieci i młodzieży,

– Marta Florkiewicz-Borkowska, nauczycielka roku 2017,

– Przemysław Staroń, nauczyciel roku 2018,

– raper i filozof Mikser, który poprowadzi interaktywne warsztaty freestylowe o
  wartościach.

W programie debaty MC również: podsumowanie I edycji Programu MĄDRZY CYFROWI,
prezentacje nagrodzonych projektów społecznych zrealizowanych przez młodzież w
ramach programu MC (w tym akcji „Słowa krzywdzą”), raport z najnowszych badań
„EU Kids Online” na temat korzystania przez nastolatków z internetu oraz
interaktywne quizy dla młodzieży jako forma udziału w dyskusji.
