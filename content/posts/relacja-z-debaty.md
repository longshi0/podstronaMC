+++
title = 'Relacja z debaty MĄDRZY CYFROWI'
date = 2019-06-03T10:09:02+02:00
draft = false
tags = ['debata', 'relacja', 'MĄDRZY CYFROWI']
description = "Relacja z debaty MĄDRZY CYFROWI na Stadionie Narodowym podczas Targów Książki."
+++

24 maja br. na Kanapie Literackiej Warszawskich Targów Książki (PGE Narodowy)
odbyła się debata MĄDRZY CYFROWI.

W spotkaniu prowadzonym przez Annę Dziewit-Meller i Marcina Mellera o
wartościach moralnych, mądrym wykorzystaniu nowych technologii i o tym, jak
zmieniać świat na lepsze opowiadali znakomici Goście oraz młodzież z placówek,
które wzięły udział w programie MĄDRZY CYFROWI.


Gościem Specjalnym Debaty MC była Kasia Sokołowska, reżyserka i choreografka,
jedna z najbardziej charyzmatycznych postaci w polskim świecie mody, od ponad
20 lat reżyserująca i produkująca największe pokazy mody, od kilku lata jurorka
programu „Top Model”. Nas wspiera w wykreowaniu akcji **#modanawartosci**!

W Debacie MC udział wzięli:

- Katarzyna Ryrych i Paweł Beręsewicz – autorzy opowiadań w tomach „Gorzka
  czekolada i inne opowiadania o ważnych sprawach” oraz „Gorzka czekolada –
  nowe opowiadania o ważnych sprawach”, a także wielu innych znakomitych
  książek dla dzieci i młodzieży,

- Marta Florkiewicz-Borkowska – nauczycielka języka niemieckiego w Szkole
  Podstawowej im. Karola Miarki w Pielgrzymowicach, edukatorka w zakresie
  nowoczesnych rozwiązań w edukacji, trenerka w wielu ogólnopolskich
  projektach, Nauczycielka Roku 2017

- Przemysław Staroń – psycholog, nauczyciel, trener, nagrodzony przez Komisję
  Europejską twórca międzypokoleniowego Zakonu Feniksa, tutor 31 olimpijczyków
  z filozofii, fan efektu wow, twórca #utrzy, zwany też profesorem Snapem,
  Nauczyciel Roku 2018

- dr hab. Natalia Walter, medioznawca i pedagog, kierownik Zakładu Technologii
  Kształcenia na Wydziale Studiów Edukacyjnych Uniwersytetu im. A. Mickiewicza
  w Poznaniu, autorka książek i artykułów dotyczących nowych mediów oraz
  internetowego wsparcia społecznego. Pani Natalia przedstawiła prezentację pt.
  "Ten nie(mądry) Internet".

- raper Mikser, twórca akcji „1free1miasto” i innych działań freestylowych
  dostępnych na jego autorskim kanale YouTube. Absolwent filozofii, który w
  przerwach w pracy nad drugą solową płytą prowadzi warsztaty nt. przemocy i
  uzależnień, treningu kreatywności, kultury Hip hop; od kilku lat wspiera
  Fundację w promowaniu wartości moralnych.

W programie Debaty MC znalazły się również prezentacje wybranych projektów
społecznych z 6 placówek biorących udział w Programie MC:

- Publiczna Szkoła Podstawowa w Starych Zawadach z projektem „Budowa Ścieżki
  Rowerowej”: droga do szkoły dla wielu uczniów może być niebezpieczna, stąd
  projekt ścieżki rowerowej. Projekt wsparła dyrekcja szkoły oraz władze gminy,
  które gwarantują jego realizację. Przy szkole powstanie także Miasteczko
  Ruchu Drogowego, do którego w przyszłości mogłoby bezpiecznie – dzięki
  ścieżce – przyjeżdżać wiele osób pragnących ćwiczyć umiejętności
  komunikacyjne.

- Miejska Biblioteka Publiczna w Szprotawie z projektem „Klub Młodzi dla
  Świata”: zrzesza młodzież, która chce się spotykać, rozwijać i dzielić swoimi
  pasjami i zainteresowaniami. Zamiast –zgodnie z pierwotnym planem – raz w
  miesiącu, członkowie klubu spotykają się kilka razy w tygodniu i mają ciągle
  nowe pomysły na działania, które poprawią jakość życia ich samych i całej
  społeczności lokalnej.

- Szkoła Podstawowa w Pielgrzymowicach z kampanią społeczną „Słowa Krzywdzą”:
  spot kampanii obejrzało już ponad 10 tys. osób, akcję wspierają też aktorzy i
  znane osoby publiczne. Twórcy kampanii mówią: Chcemy, aby nasz przekaz dotarł
  do jak najszerszego grona. Chcemy wywołać wśród ludzi refleksję. To, co
  mówimy jest ważne. Dlatego udostępniajcie i podawajcie dalej.

- Centrum Spotkań Europejskich „Światowid” w Elblągu z projektem „Odłóż ten
  telefon”: to akcja, która odbyła się w kilku restauracjach i kawiarniach na
  terenie miasta Elbląga. Klienci lokali otrzymywali rabat lub gratis jeżeli
  przez cały pobyt w lokalu udało im się ani razu nie spojrzeć na ekran
  "telefonu" lub innego urządzenia mobilnego.

- Szkoła Podstawowa w Skomlinie z projektem „Naprawiamy nasze powietrze”:
  problem smogu jest bardziej dotkliwy na terenach wiejskich niż w
  aglomeracjach miejskich, żeby go rozwiązać, uczniowie powołali lokalną
  koalicję na rzecz czystego powietrza, zakupili miernik i uruchomili specjalną
  aplikację dostępną dla każdego mieszkańca gminy.

- Szkoła Podstawowa nr 1 w Przasnyszu z projektem „Dojrzali Juniorzy”:
  uczniowie „Jedynki” i seniorzy wspólnie uczestniczyli w warsztatach
  informatycznych, kulinarnych i zajęciach ZUMBA GOLD. Taka międzypokoleniowa
  wymiana doświadczeń w miłej i twórczej atmosferze to kolejna „dobra praktyka”
  do wykorzystania przez inne placówki!

---

{{< figure src="/img/relacja-debata/1 Mellerowie DK.jpg" title="Prowadzący debatę A. i M. Mellerowie (fot. Dariusz Kawka)" >}}

---

{{< figure src="/img/relacja-debata/2 Raper Mikser_DK.jpg" title="Raper Mikser (fot. Dariusz Kawka)" >}}

---

{{< figure src="/img/relacja-debata/3 Ola Kalinowska-Nowak i sterujacy MC DK.jpg" title="B. Dubiel, A. Kalinowska-Nowak (Google Poland) I. Koźmińska, F. Katner (fot. Darek Kawka)" >}}

---

{{< figure src="/img/relacja-debata/4 modanawartosci z Kasia S DK.jpg" title="Moda na wartości z Kasią Sokołowską (fot. Darek Kawka)" >}}

---

{{< figure src="/img/relacja-debata/5 Autorzy Gorzkiej DK.jpg" title="K. Ryrych, P. Beręsewicz - autorzy «Gorzkiej czekolady» (fot. Darek Kawka)" >}}

---

{{< figure src="/img/relacja-debata/6 nauczyciele roku DK.jpg" title="Nauczyciele Roku - M. Florkiewicz-Borkowska i P. Staroń (fot. Darek Kawka)" >}}

---

{{< figure src="/img/relacja-debata/7 prof Walter DK.jpg" title="Prezentacja dr hab. Natalii Walter (fot. Darek Kawka)" >}}

---

{{< figure src="/img/relacja-debata/8 Pielgrzymowice DK.jpg" title="Uczniowie SP w Pielgrzymowicach (fot. Darek Kawka)" >}}

---

{{< figure src="/img/relacja-debata/9 Szprotawa DK.jpg" title="Prezentacja projektu MBP w Szprotawie (fot. Darek Kawka)" >}}

---

{{< figure src="/img/relacja-debata/10 Skomlin DK.jpg" title="Uczniowie SP w Skomlinie (fot. Darek Kawka)" >}}

---

{{< figure src="/img/relacja-debata/11 Stare Zawady DK.jpg" title="Projekt PSP w Starych Zawadach (fot. Darek Kawka)" >}}

---

{{< figure src="/img/relacja-debata/12 Przasnysz DK.jpg" title="Uczniowie SP nr 1 w Przasnyszu (fot. Darek Kawka)" >}}

---

{{< figure src="/img/relacja-debata/13 Elblag DK.jpg" title="Młodzież z Centrum Spotkań Europejskich «Światowid» w Elblągu (fot. Darek Kawka)" >}}

---

{{< figure src="/img/relacja-debata/14 Prowadzacy DK.jpg" title="Prowadzący debatę A. i M. Mellerowie (fot. Darek Kawka)" >}}

---

{{< figure src="/img/relacja-debata/15 Druzyna Miksera DK.jpg" title="Raper Mikser z zespołem (fot. Darek Kawka)" >}}

---

{{< figure src="/img/relacja-debata/16 Selfie z Kasia JG.jpg" title="Selfie z Kasią Sokołowską (fot. Łukasz Giersz)" >}}

---

{{< figure src="/img/relacja-debata/17 Selfie z Mikserem JG.jpg" title="Selfie z Mikserem (fot. Łukasz Giersz)" >}}

---

{{< figure src="/img/relacja-debata/18 Pielgrzymowice JG.jpg" title="Ekipa kampanii SŁOWA KRZYWDZĄ z Pielgrzymowic (fot. Łukasz Giersz)" >}}

---

{{< figure src="/img/relacja-debata/19 Ekipa MC JG.jpg" title="Ekipa MĄDRYCH CYFROWYCH (fot. Łukasz Giersz)" >}}
